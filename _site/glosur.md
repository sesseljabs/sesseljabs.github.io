---
layout: default
title: Glosur
---

# Kafli 1

**Gylfi** er konungur í Svíþjóð. Hann gaf **Gefjunni** förukonu land sem 4 uxar úr jötunheimum plógu síðan út í sjó og varð þar til landið Sjáland.

# Kafli 2

**Gylfi** var vitur og göldróttur. Hann dulbjó sig sem gamall maður sem hét **Gangleri** og fór til **Ásgarðs** til að læra um æsina sem þar bjuggu. Þegar hann kom að **Valhöll** sá hann mann í hallardyrunum. Maðurinn leiddi hann inn í höllina og sá hann þar þrjú hásæti og í hverju sæti var maður. Í neðsta sætinu var **Hár**, í næsta var **Jafnhár** og í efsta var **Þriðji**. Þeir sögðu að inni í **Hávahöll** (höll **Hás** og **Jafnhás**) væri enginn vitrari. Allir 3 voru tilbúnir til að svara spurningum **Ganglera**.

# Kafli 3

Elstur og æðstur allra goða er **Alföður**. Hann átti 12 nöfn. Hann er eilífur og ræður öllu. Hann gerði jörðina og allt á henni, einnig manninn. Eftir dauða fara góðir menn til **Gimlé** eða **Vingólf** en vondir til **Heljar** eða **Niflhel**. Áður en hann gerði jörðina var hann hjá **hrímþursum**. 

# Kafli 4

Áður en jörðin var sköpuð voru tveir heimar: **Niflheimur** og **Múspellsheimur**. Á milli þeirra var **Ginnungagap**. Í **Niflheimi** var brunnurinn **Hvergelmir**. Í **Múspellsheimi**, sem er sunnarlega, er heitt og bjart. Þar býr **Surtur** sem mun sigra öll goðin við enda veraldar og brenna allan heiminn. 

# Kafli 5

Þar sem neistar og hrím heimanna mættust í **Ginnungagapi** myndaðist mannslíki sem hét **Ymir**, en hrímþursar kalla hann **Aurgelmi**. Hann var ættfaðir hrímþursa. Undir hvorri hönd hans uxu maður og kona. Svo eignaðist annar fótur hans son með hinum. 

# Kafli 6

Þar sem hrímið draup varð til kýrin **Auðhumla**. Mjólk rann úr spenum hennar og **Ymir** nærðist á mjólkinni. **Auðhumla** nærðist á saltsteini sem hún sleikti. Einn daginn kom mannshár upp úr steininum, síðan mannshöfuð og þar næst allur maðurinn. Hann hét **Búri**. **Búri** eignaðist soninn **Bor**. **Bor** giftist **Bestlu** (sem var jötunn) og saman eignuðust þau synina **Óðinn**, **Vila** og **Vé**. Þeir þrír réðu jörðinni.

# Kafli 7

Bors synir drápu Ymi og blóð hans drekkti öllum jötnum nema **Bergelmi** og ætt hans. 

# Kafli 8

Þeir fluttu líkama hans yfir í **Ginnungagap** og gerðu úr honum jörðina. Úr blóðinu var sjór gerður, úr beinum björg, úr tönnum og brotnum beinum urð og grjót. Úr heilanum gerðu þeir skýin. Höfuðið festu þeir upp með fjórum skautum og dverg undir hverju með nöfn áttanna fjórra og varð það himininn. Þeir tóku glóandi járnmola og neista og settu á himininn fyrir ofan til að lýsa upp jörðina. Stjörnurnar gengu í kringum jörðina og gerðu mun á dag og nótt. Úr augabrúnum **Ymis** var **Miðgarður** gerður og restin af jörðinni var fyrir ættir jötna.

# Kafli 9

Bors synir fundu tvo rekaviðardrumba og gerðu úr þeim manneskjur, karl og konu. Fyrsti gaf þeim líf, annar gaf þeim vit og hreyfingu og sá þriðji gaf þeim útlit, mál, heyrn og sjón. Þau hétu **Askur** og **Embla**. Þau voru sett í **Miðgarð**. Næst gerðu þeir borg í miðjum heimi sem hét **Ásgarður**. Þar bjuggu öll goðin. **Óðinn** gerði hásæti sitt við **Hliðskjálf**. Hann sér allt sem gerist og veit allt. Hann kvæntist **Frigg Fjörgvinsdóttur** og af þeim er ætt ása komin. Með jörðinnu eignaðist hann Þór. 

# Kafli 10

**Narfi** var jötunn sem átti dótturina **Nótt**. Hún var gift **Naglfara**, **Öðrum (Annar)** og **Dellingi**. Með dellingi átti hún soninn **Dag (Dagur)**. Alföður setti þau í sitthvora kerruna með hestum og setti þau á himininn og sagði þeim að fara í kringum jörðina. **Nótt** á hestinn **Hrímfaxa** og **Dagur** á hestinn **Skinfaxa**.

# Kafli 11

**Mundilfari** átti tvö börn. Annað hét **Máni** en hitt **Sól**. Goðunum fannst **Mundilfari** vera hrokafullur og settu systkinin upp á himininn. Þau létu **Sól** keyra hestana sem draga sólina og **Mána** keyra þá sem draga tunglið. **Máni** var með tvö mannabörn með sér til að bera kerald.

# Kafli 12

Á eftir **Sól** hleypur úlfurinn **Skoll**. Ef hún hægir á sér mun hann ná henni. Við enda heimsins mun úlfurinn **Mánagarmur** gleypa tunglið og blóð mun skyggja fyrir sólu. 

# Kafli 13

**Bifröst** er regnbogabrú sem gengur upp í **Ásgarð**. **Múspellssynir** munu brjóta hana með því að ganga yfir hana. 

# Kafli 14

Í upphafi hafði **Óðinn** stjórnarmenn sem ákváðu örlög manna með honum. Í mijum **Ásgarði** var **Iðavöllur**. Á honum var hof sem hafði hásæti **Óðins** og tólf sæti. Hofið var þakið gulli og var það hið besta á jörðu. Staðurinn heitir **Glaðsheimur**. Þeir gerðu annan sal sem hét **Vingólf**, gyðjurnar áttu hann. Þeir gerðu eldstæði og gerðu svo mikið af gulli að öll búsgögn og reiðtygi voru gerð úr gulli. Kvenmenn spilltu þeirri ánægju. Dvergar urðu til úr möðkum sem bjuggu í holdi Ymis. Þeir bjuggu í steinum og í jörðinni.

# Kafli 15

Höfuðstaður goðanna er að **aski Yggdrasils**. Það er risastórt tré með þrjár rætur. Ein er með ásum, önnur með hrímþursum og þriðja er með **Niflheimi**. Í **Niflheimi** er **Hvergelmir** og **Níðhöggur** nagar rót **Yggdrasils**. Undir rót hrímþursanna er **Mímisbrunnur**. Þar er höfuð **Mímis**. **Óðinn** skipti á auga sínu fyrir drykk úr brunninum, sem gaf honum mikla visku. Undir rót ásanna er **Urðarbrunnur**, sem er dómstaður ásanna. Þar eru örlaganornirnar **Urður**, **Verðandi** og **Skuld**. Þær ráða örlögum mannanna. Regnbogabrúin **Bifröst** er með brennandi eldi svo að bergrisar og hrímþursar geti ekki gengið yfir hana. 

# Kafli 16

Í askinum situr vitur örn. Íkorninn **Ratatoskur** ber hróg milli Níðhöggs og arnarins. Fjórir hirtir hlaupa í greinum asksins og bíta lauf. Fleiri ormar búa í trénu. Örlaganornirnar taka aur úr urðarbrunni og bera á rætur asksins svo að þær fúni hvorki né tréni. Það fæðast tveir svanir í brunninum og þaðan koma allir svanir. 

# Kafli 17

Í **Álfheimum** búa **Ljósálfar** og **Dökkálfar** búa í jörðinni. **Breiðablik** er staður. Þar er **Glitnir** og **Himinbjörg**, sem stendur við enda **Bifrastar**. Í **Breiðabliki** er einnig staðurinn **Valaskjálf**. **Óðinn** á þann stað. Þar var hásæti **Óðins** sem heitir **Hliðskjálf**. Sunnanverðar er salurinn **Gimlé**. Hann mun standa þegar jörðin og himininn farast.

# Kafli 18

Vindur verður til þegar jötuninn **Hræsvelgur** sem er í arnarham blakar vængjum sínum. 

# Kafli 19

Mismunur sumars og veturs er til vegna þess að faðir **Sumars** er glaðlyndur og sonur hans líka en faðir **Veturs** er grimmur og harðbrjósta og hefur vetur það frá honum.

# Kafli 20

Það eru 12 æsir sem mönnum er skylt að trúa á. Æðstur og elstur þeirra er **Óðinn**. Hann ræður öllu. **Frigg** kona hans veit öll örlög manna. **Óðinn** er kallaður **Alföður** því hann er faðir allra goða. Hann er einnig kallaður **Valföður** vegna þess að hans eftirlætissynir eru þeir sem falla í valinn (kallaðir **einherjar**). 

# Kafli 21

**Þór** (kallaður Ökuþór eða Ásaþór) er sterkasti ásinn. Hann er barn **Óðins** og **Jarðar**. Hann á heima á ***Þrúðvöngum*** í höllinni **Bilskirni**. Kona hans er **Sif**. Hann á 2 hafra, **Tanngnjóst** og **Tanngrisni** sem draga vagninn hans. Hann á 3 kostgripi:
* **Mjölni**, hamarinn hans
* **Megingjarðir**, hann spennir þeim um sig og tvöfaldar krafta sína
* **járnglófa**, til þess að geta notað **Mjölni**

# Kafli 22

**Baldur** er annar sonur **Óðins**. Hann er fagur álitum. **Baldursbráin** er kennd við hann af því að hún er jafn hvít og hann. Hann býr í **Breiðabliki**.

# Kafli 23

**Njörður** er sjávarguðinn. Hann býr í **Nóatúni**. Hann er úr **Vanaheimum**. Kona **Njarðar** heitir **Skaði**. Hún vildi búa í **Þrymheimi** út af föður hennar en **Njörður** vildi vera nær sjónum. Þau sættust með því að vera 9 nætur á hvorum stað. 

# Kafli 24

**Njörður** átti tvö börn, **Freyju** og **Frey**. Bæði voru mjög fögur. **Freyr** ræður veðri og þar með ávexti jarðar. **Freyja** er eins konar ástargyðja og hún á hálfan valinn á móti **Óðni**. Hún býr í **Sessrúmni** og ekur í vagni dreginn af 2 köttum. 

# Kafli 25

**Týr** er hugrakkastur og gott er að heita á hann þegar farið er í orrustu. Á hann vantar aðra hendina. Hann var sá sem kom fjötrunum um **Fenrisúlf** og missti þannig hendima. 

# Kafli 26

**Bragi** er skáldskaparguð. Hann er giftur **Iðunni** sem geymir eplin sem halda goðunum ungum til ragnaraka. 

# Kafli 27

**Heimdallur** er hinn hvíti ás. Hann var sonur níu meyna sem allar voru systur. Tennur hans eru úr gulli. Hann býr í **Himinbjörgu** við enda **Bifrastar** og ver brúna. Hann sefur varla, sér mörg þúsund kílómetra frá sér og heyrir gras vaxa og ull lengjast. Hann á lúðurinn **Gjallarhorn** sem gerir ógurlega hátt hljóð. Sverð hans heitir **höfuð**.

# Kafli 28

**Höður** er blindur ás. Hann er mjög sterkur en æsirnir vilja ekki nefna hann vegna þess að hann drap Baldur án þess að vita. 

# Kafli 29

**Víðar** er þögli ásinn. Hann á mjög þykka skó. Hann er næstum jafn sterkur og **Þór** og goðin treysta honum í ýmsar þrautir. 

# Kafli 30

**Váli** er sonur **Óðins** og **Rindar**. Hann er djarfur í orustu og hittinn.

# Kafli 31

**Ullur** er sonur **Sifjar** og þess vegna stjúpsonur **Þórs**. Hann er góður bogamaður, fagur og hefur líkamsburði hermanns. Á hann er gott að heita í einvígum.

# Kafli 32

Sonur **Baldurs** og **Nönnu Nepsdóttur** heitir **Forseti**. Hann á salinn **Glitni**. Hann er eins konar dómari sem getur látið alla sættast.

# Kafli 33

**Loki** er slægi ásinn. Hann er sonur jötunsins **Fárbauta** og **Laufeyjar**. **Loki** er fagur en illur og margbreytilegur. Kona hans er **Sigyn** og sonur þeirra er **Narfi**. Loki getur breytt sér í ham ýmissa dýra.

# Kafli 34

**Loki** átti fleiri börn. Þrjú átti hann með tröllkonunni **Angurboðu**. Þau voru **Fenrisúlfur**, **Miðgarðsormur** og **Hel**. Goðin vissu af ætterni barnanna og vissu að af þeim myndi koma mikil óheppni og ákváðu að taka þau.
* **Miðgarðsormi** var kastað út í djúpa sjóinn. Hann varð svo stór að hann hringaði sig um öll lönd og bítur í sporðinn á sér.
* **Hel** var sett í **Niflheim** og fékk vald yfir níu heimunum þar. Þar fara þeir sem deyja úr elli eða veikindum. Salurinn hennar heitir **Éljúðnir**, diskur hennar **Hungur** og hnífurinn hennar **Sultur**. Húð hennar er hálf blá og hálf húðlituð.
* **Fenrisúlfur** var hafður hjá ásunum. **Týr** var sá eini sem þorði að fóðra hann. Enn hann óx svo mikið að spáð var að hann myndi skaða þau. Þau gerðu fjöturinn **Læðing** en hann hélt úlfinum ekki. Annar fjötur var **Drómi** en úlfurinn slapp líka úr honum. Seinast létu þau dverga gera fjötur úr *dyni kattarins, skeggi konunnar, rótum bjargsins, sinum bjarnarins og anda fisksins*. Sá fjötur hét ***Gleipnir***. Æsirnir skoruðu á úlfinn að reyna að slepa úr fjötrunum. Hann treysti þeim ekki og vildi láta einhvern leggja hönd sína að veði svo að þau leysi hann út eftirá. Úlfurinn losnaði ekki og Týr lét hönd sína. Þau festu úlfinn niðri í jörðinni og verður þar til ragnarökkurs. Það er spáð að hann muni granda **Óðni**.

# Kafli 35

### Ásynjurnar eru:
- **Frigg** er æðst. Hún er kona **Óðins** og á bæinn **Fensali**.
- **Sága** býr á **Sökkvabekk**
- **Eir** er læknir
- **Gefjun** er mær og gyðja stúlkna sem deyja meyjar.
- **Fulla** er mær og gætir skóklæða **Friggjar**
- **Freyja** er tignust með **Frigg**. Hún er gift **Óði** og á **Hnoss**. **Óður** fór í burtu frá **Freyju** og hún grætur gullnum tárum.
- **Sjöfn** gerir ástina
- **Lofn** er svo góð að Frigg eða Óðinn leyfa henni að ganga meðal manna.
- **Vár** hlýðir á einkamál manna og refsar þeim sem svíkja loforð.
- **Vör** er vitur og spurul svo að engu má henni leyna. 
- **Syn** gætir dyra í höllinni og lokar fyrir þeim sem mega ekki koma inn. 
- **Hlín** gætir þeirra sem **Frigg** vill forða við hættu.
- **Snotra** er vitur og látprúð. 
- **Gná** er send af **Frigg** í ýmsar sendiferðir. Hún á hestinn **Hófvarpni**.

# Kafli 36

Fleiri þjóna **Valhöll**. Nokkrar fleiri ásynjur eru **Valkyrjur** og velja þær menn sem til **Valhallar** deyja í bardaga. **Jörð** og **Rindur** teljast líka sem ásynjur.

# Kafli 37

**Gymir** á konuna **Aurboðu** sem var bergrisi. Þau áttu **Gerði** sem var allra kvenna fegurst. **Freyr** stalst til þess að setjast í hásæti **Óðins** (**Hliðskjálf**) og sá þá allt í heiminum. Hann sá **Gerði** og varð samstundis ástfanginn. **Freyr** gat hvorki borðað né sofið. **Njörður** bað **Skírni**, skósvein **Freys** um að spyrja **Frey** hvað var að. **Freyr** sagði honum frá konunni og bað hann um að fara og biðja um hönd hennar og taka hana heim hvað sem faðir hennar sagði. **Skírnir** samþykkti í staðinn fyrir sverð **Freys** sem gat barist sjálft. Níu dögum seinna var haldið brúðkaup. Vegna þess að hann lét sverð sitt mun hann deyja í Ragnarökum.

# Kafli 38

Það eru margir í **Valhöll**. Gölturinn **Sæhrímnir** hefur endalaust kjöt og hann er soðinn á hverjum degi en er orðinn heill að kveldi. Við borð **Óðins** eru úlfarnir **Geri** og **Freki** sem **Óðinn** fóðrar en hann sjálfur þarf ekki mat heldur nægir honum að drekka vín. Hrafnarnir **Huginn** og **Muninn** sitja á öxlum hans og segja honum tíðindi sem þeir heyra og sjá. 

# Kafli 39

Úr spenum geitarinnar **Heiðrúnar** rennur endalaus mjöður sem fyllir heilt ker daglega. Hún bítur lauf af trénu **Léraði**. Af honum bítur hjörturinn **Eikþyrnir** líka.

# Kafli 40

**Valhöll** er gríðarstór, með 540 hurðum og í hverri hurð komast 800 einherjar. 

# Kafli 41

Þegar einherjarnir eru ekki að drekka eru þeir úti og leikur þeirra er að berjast og fella hvern annan. Á kvöldin lifna þeir aftur við og fara aftur til **Valhallar**.

# Kafli 42

**Sleipnir** er hestur **Óðins**. Þegar **Miðgarður** var nýr fengu goðin smið til að gera vegg í kringum **Miðgarð** á einum vetri í staðinn fyrir **Freyju, sól og mána**. Hann hafði hestinn **Svaðilfara** til að hjálpa sér. Hesturinn dró svo stór björg að æsirnir voru hræddir um að þau þyrftu að láta hann fá **Freyju**. **Loki** var sá sem leyfði honum að nota hestinn og goðin sögðu að ef smiðurinn næði að klára myndi hann deyja. **Loki** breytti sér í hryssu og **Svaðilfari** elti hann út í skóg og smiðurinn gat ekki klárað vegginn. Smiðurinn sá að hann gat ekki klárað vegginn og breytti sér aftur í jötunn. Þá kom **Þór** og drap hann með **Mjölni**. **Loki** hafði orðið óléttur eftir **Svaðilfara** og eignaðist grátt folald með 8 fætur.

# Kafli 43

**Skíðblaðnir** er best skipa en **Naglfari** er mest skipa. **Múspell** á það. Nokkrir dvergar gerðu **Skíðblaðni** og gáfu **Frey** það. Æsirnir skipa það með vopnum og herbúnaði og það hefur byr hvert sem það fer. Þegar það er ekki í notkun er hægt að brjóta það saman og hafa í pyngju sinni.

# Kafli 44

**Þór** og **Loki** eru á ferð og gista þeir á bæ einum. Börnin þar hétu **Þjálfi** og **Röskva**. Um kvöldið slátraði **Þór** höfrunum sínum og eldaði þá. Hann bað ábúendur bæjarins um að henda beinunum í hrúgu eftir að hafa borðað af þeim. **Þjálfi** braut lærbein annars hafursins til að fá merginn úr því. Þegar **Þór** sveiflaði hamri sínum yfir beinunum vöknuðu hafrarnir til lífs en annar var fótbrotinn. Hann hræddi húsfólkið og í staðinn fyrir að drepa þau tók hann **Þjálfa** og **Röskvu** og hafði fyrir þjónustufólk sitt.